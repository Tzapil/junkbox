Äidit odottavat uupuneina, että iltapäivän matelevat tunnit kuluisivat, kaipaavat aikuista juttuseuraa ja väsyvät sotkuisesta kodista. Välillä tekisi mieli vain karata.
Kysyimme Meidän Perheen kyselyssä, miten äidit voivat, ja saimme ennätysmäärän vastauksia. Noin 40 prosenttia äideistä kertoo olevansa väsyneitä tai todella väsyneitä ja ajattelevansa usein, että ”en jaksa enää mitään”. Äitien hyvinvointi, uupumus ja yksinäisyys ovat asioita, joita ei todellakaan kannata lakaista maton alle.
Vanhemmuuteen erikoistunut psykologi ja psykoterapeutti Maiju Tokola vetää Nyyttiryhmiä, joissa ensisynnyttäjät ja synnytystä pelkäävät saavat valmennusta, ja hänellä on sama näppituntuma äitien uupumuksesta.
Jo synnytyspelkoluennoilla näkee, että melkein puolilla äideistä puuttuu riittävä tukiverkko. Kyllähän kuka tahansa pari viikkoa jaksaa yksin, mutta kuukausi- tai vuositolkulla väsyneenä puurtaminen murtaa lopulta kenet tahansa, Tokola sanoo.
Uupumus ei ole aina univajetta. Ensimmäinen merkki uupumuksesta äitiydessä on ilottomuus. Synnytyksen jälkeen saattaa seurata pettymys siitä, ettei äitiys olekaan sellaista onnen auvoa kuin oli etukäteen kuvitellut.
Äitiyden odotukset ovat nykyään suuret. Missään ei ole niin mustia hetkiä kun kotiäitiydessä, Tokola kertoo. Paljon puhutaan univajeesta ja yöheräilystä, mutta Tokolan kokemuksen mukaan äitejä väsyttävät ennen kaikkea yksinäinen aikuisuus sekä jatkuvat keskeytykset.
Silloin voi olla jopa loukkaavaa, että ehdotetaan, että lähde nukkumaan yhdeksi yöksi väsymystä pois, koska ei uupumus yhden yön unilla häviä. Voi olla jopa loukkaavaa, että ehdotetaan, että lähde nukkumaan yhdeksi yöksi väsymystä pois, koska ei uupumus yhden yön unilla häviä.
Äitiyden uupumus on väsymystä, jota ei voi nukkua pois. Tyypillisiä oireita ovat keskittymisvaikeudet, ilottomuus, näköalattomuus ja yksinäisyyden tunne. Uupuminen näkyy masennuksena, keskittymisvaikeuksina, ilottomuutena, yksinäisyytenä, näköalattomuutena. Omaan äitiyteen liitetään paljon negatiivisia tunteita.
Uupuneet äidit näkevät itsensä huonoina vanhempina. Tyypillistä on ajatella, että kukaan muu ei ajattele näin, en ansaitse näitä lapsia. Näistä tunteista voi olla todella vaikeaa kertoa kenellekään.
Äideistä tuntuu, etteivät he ehdi ajatella yhtään ajatusta loppuun. Usein kaikki tekemiset jäävät lapsen tarpeiden takia puolitiehen, eikä vierellä ole aina toista aikuista jakamassa kokemusta. Se toinen aikuinen, työssäkäyvä puoliso, saattaa jopa ihmetellä, että mikä ihme siinä kotona olemisessa muka väsyttää.
Äitiysloma, äitiysvapaa tai vanhempainvapaa ovat Tokolan mukaan täysin harhaanjohtavia käsitteitä. Ei se ole lomaa, kun jonglöörinä hoitaa kahdentoista tunnin työpäiviä ja yövuorot päälle vain lapset seuranaan, päivä toisensa jälkeen, ilman kahvitaukoa tai viikonloppua.Vastuun luovuttaminen puolisolle voi olla äidille vaikeaa
Elämänvaiheessa, jossa juostaan läpi Bermudan kolmion eli kodin, työn ja lähikaupan, aivot ovat kovalla koetuksella. Jatkuvat keskeytykset ja muistettavien asioiden määrä, hälinä ja elämän ennakoimattomuus vaikeuttavat vanhemman aivojen prosessointia. Tuossa tilanteessa pieniltäkin tuntuvat asiat kuormittavat: Mihin kouluun lapsi pääsee? Voiko lapsi ylittää tästä turvallisesti tien? Muistinko neuvola-ajan? Vastasinko Wilma-viestiin?
. Kannattaa aloittaa pienillä jutuilla, vaikka ostosteeveetä tuijottaen. Tunnustele, miltä oma hetki tuntuu. Virkistyinkö yhtään?