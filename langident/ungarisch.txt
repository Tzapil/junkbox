Az Európai Parlament Állampolgári Jogi, Bel- és Igazságügyi Bizottsága tanulmányt készített néhány európai ország médiahelyzetéről. A hazánkra vonatkozó rész különösen izgalmas, melynek már bevezetőjében kifejtik, majdnem minden médium helyi oligarchák tulajdonában van, akik nem csak saját érdeküket nézik, hanem szorosan kötődnek a politikai, illetve a gazdasági hatalomhoz. A háttérben természetesen a magyar kormány áll, amely megállapítás ebben az esetben – szemben a kormányzati sorosozással – tényeken nyugvó, higgadt elemzés.
Az tanulmány bevezetője természetesen higgadt és tárgyilagos, és e metodika szerint ideális állapotnak az 1989-2008 állapot tekinthető, amikor a liberális gondolkodók a baloldali izmusok korlátlan uralmát élvezhették, és mindezt a külföldi tulajdonosok áldásos, se profitot, se befolyást nem kereső jóindulatának köszönhettük. Orbán Viktor e utópisztikus médiaszerkezet helyett 2008-óta tudatosan építi a médiabirodalmát, de ennek megalapozását állításuk szerint már 1998-ban megkezdte. Itt valószínűleg arra utalnak, hogy míg a baloldal mindig a haladó és progresszív oldalon áll, addig Orbán a naftalinszagú, lemaradó, barna esőben edzettekén. Kifejtik azt is, a média helyzete igazából az elmúlt két évben változott meg igazán, annak köszönhetően, hogy Orbán Viktor és Simicska Lajos “barátokból, harcostársakból ellenségekké váltak”. A tanulmány felkészült szerzői szerint ez Orbán Viktor tudatos döntéseinek köszönhető, hiszen a miniszterelnök új játékosokkal szeretett volna felépíteni egy új birodalmat. A dokumentum részletesen említi a 888.hu-t, a Magyar Időket, a TV2-t, illetve a Lokált. Ezen a ponton le is vonják a logikus következtetést, mely szerint a média-siker itt attól függ, hogy az ember milyen kapcsolatot ápol a kormánnyal. A jó kapcsolatokat a szakértő szerint a következő körökből kerülnek ki: volt szobatársak, szomszédok, barátok, illetve rokonok. Itt kiemelik, hogy Orbán és Simicska szobatársak voltak, de szóba kerül Rogán Antal szomszédja is. A higgadt, tényeken nyugvó elemzés természetesen részletesen tárgyalja Habony Árpád élettörténetét, aki egy megkerülhetetlenül izgalmas személyiség ezekben a higgadt, tényeken nyugvó szekvenciákban. Róla azt kell tudni, hogy Simicska helyére lépett Győri Tiborral együtt, akik mindketten a miniszterelnök belső köréből kerültek elő. Említésre került a Karc FM is, illetve az, hogy Simicska azért mondott le a Class FM-ről, mert a médiahatóság “valószínűleg úgysem hosszabbította volna meg a licenszét”. Persze ebből is érződik, minden gonoszság mögött Orbán Viktor – esetleg Nárcisz kutya – áll. SOHA NEM OKOZOTT CSALÓDÁST Azt is írják, hogy a részrehajlás a mainstream média 50 százalékában jelen van, ezt pedig tiltja ugyan a törvény, de a kapcsolatrendszerek olyan bonyolultak, hogy a törvény nem tudja feltérképezni őket. Később részletesen kifejtik, hogy a tulajdonosoknak és média szolgáltatóknak a nevei általában fel vannak ugyan tüntetve, de a közvetett tulajdonosokhoz már nincs hozzáférése a nyilvánosságnak. Az egyik legbizarabb rész, amikor kifejtik: néhány médium, például a Magyar Nemzet, Heti Válasz és a Hír TV megpróbálják fenntartani az objektivitás látszatát, de egyes szereplők, mint az Echo TV, a Lánchíd Rádió és a 888-ra kifejezetten az álhírgyártás a jellemző. A Klubrádiót a jelentés partizán baloldali liberális rádiónak titulálja. Az tanulmány szerkesztők azt is megállapítják, hogy az átláthatatlan tulajdonosi háttér, a politikai elköteleződés és a részrehajlás nagyon is valós problémák. Ezek után szóba kerül, hogy a média-rögvalóságon már az sem változtatna, ha mind